<!DOCTYPE html>
<html lang="fi">
<head>
  <title>Iltapaivaseminaari 20.10.2022</title>
</head>
<body>
  <div class="container mt-4">
    <div class="row">
      <div class="col-md-11">
	<h1>Aineistot, tilastotiede ja päätöksenteko</h1>
	<p>
	  Seminaari pidetään 20.10.2022 Tieteiden talolla Helsingin Kruunuhaassa. Ilmoittaudu rekisteröitymislomakkeella: <a href="https://docs.google.com/forms/d/e/1FAIpQLScowpgpTyw35DYMwdvlWUhBIm0icQ4FwluWBBHpdnoI-yGRRA/viewform?usp=sf_link">https://docs.google.com/forms/d/e/1FAIpQLScowpgpTyw35DYMwdvlWUhBIm0icQ4FwluWBBHpdnoI-yGRRA/viewform?usp=sf_link</a>.
	</p>
	<p>
	  Aika: torstai 20.10.2022, klo 14:00 – 17.00.
	  <br>Paikka: Tieteiden talo, Kirkkokatu 6, Helsinki, sali 401.
	  <br>Ilmoittautuminen: <a href="https://docs.google.com/forms/d/e/1FAIpQLScowpgpTyw35DYMwdvlWUhBIm0icQ4FwluWBBHpdnoI-yGRRA/viewform?usp=sf_link">lomakkeen kautta (linkki)</a>.
	  <br>Pyydämme ilmoittautumaan tapahtumaan 14.10. mennessä. Ilmoittautuneille on kahvitarjoilu.
	</p>
	<h2>Seminaarin kuvaus</h2>
	<p>
	  Pohjoismaiset tietojärjestelmät tarjoavat tukevan perustan
	  yhteiskunnalliselle päätöksenteolle. Suomessa
	  väestörekisteri, terveydenhuollon tietokannat ja metsien
	  systemaattiset inventoinnit ovat esimerkkejä. Kukin on
	  alallaan huomattavan laadukas, jos niitä verrataan
	  esimerkiksi anglosaksisten maiden tai Keski-Euroopan
	  vastaaviin.
	</p>
	<p>
	  Tästä vahvasta tietopohjasta huolimatta on hämmentävää, että monista
	  julkisen debatin kohteista ei tunnu löytyvään yksimielisyyttä, ei sen
	  enempää niiden nykytilasta kuin muutostrendeistäkään.
	</p>
	<p>
	  Seminaarissa tarkastellaan tätä yleistä problematiikkaa
	  esimerkkien valossa. Mikä selittää sitä, että emme ymmärrä
	  syntyvyyden suuria vaihteluita? Miksi onnellisen kansamme
	  nuorten väitetään olevan yhä pahoinvoivampia? Ovatko
	  metsämme muuttumassa monokulttuurisiksi hiilidioksipäästöjen
	  lähteiksi? Voidaanko näihin ilmiöihin vaikuttaa? Kuinka
	  uskottavaa on, että vaikutusyritykset oikeasti toimivat?
	  Mikä on median rooli?
	</p>
	<p>
	  Yhteistä ongelmille on se, että niissä joudutaan pohtimaan
	  vaikutussuhteita tilanteissa, joissa kokeellinen tiedonkeruu ei ole
	  helppoa tai edes mielekästä. Yhteiskunnallisten päätösten todelliset
	  vaikutukset ilmenevät vasta vuosien jälkeen. Toisaalta uutta dataa
	  kertyy erilaisiin tietojärjestelmiin ennennäkemätöntä vauhtia, mutta
	  se voi olla peräisin lähteistä, joiden edustavuutta on vaikea
	  arvioida.  Miten tilastotiede voi tässä tilanteessa tukea
	  päätöksentekoa? Vastaako nykyinen tilastotieteen alan koulutus näihin
	  tarpeisiin?
	</p>
	<h2>Ohjelma</h2>
	<p>
	  klo 14.00 - 15.10
	</p>
	  <ul>
	    <li><em>Pekka Pere</em>, pj., Suomen tilastoseura - Tilaisuuden avaus</li>
	    <li><em>Juha Alho</em>, emeritusprof., Helsingin yliopisto - Syntyvyyttä on hankala mallintaa</li>
	    <li><em>Mervi Eerola</em>, emeritaprof., Turun yliopisto - Nuorten pahoinvointi - kuka vastaa?</li>
	  </ul>

	<p>
	  Kahvitauko (30 min)
	</p>
	<p>
	  klo 15.40 - 17.00
	</p>
	  <ul>
	    <li><em>Annika Kangas</em>, tutkimusprof., Luonnonvarakeskus - Huono metsäuutinen on paras metsäuutinen</li>
	    <li><em>Juha Karvanen</em>, prof., Jyväskylän yliopisto – Kommenttipuheenvuoro</li>
	  </ul>
	<p>
	  klo 16.30 - 16.55 Yleisökeskustelu
	  <br>klo 16.55 - 17.00 <em>Pekka Pere</em>, pj., Suomen tilastoseura - Tilaisuuden päättäminen
	</p>
      </div>
    </div>
  </div>
</body>
</html>
