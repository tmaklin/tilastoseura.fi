<!DOCTYPE html>
<html lang="fi">
  <body class="d-flex flex-column">
    <div id="page-content">
      <div class="container mt-4">
        <div class="row">
          <div class="col-md-7">
            <h1>Tilastolukutaito</h1>
            <p>
              <a href="https://www.sivistysrahasto.fi/">Kansan
              sivistysrahaston</a>
              ja <a href="https://www.lsr.fi/">Liikesivistysrahaston</a>
              tuella kehitämme <em>International Statistical
              Literacy</em> -projektia (ISLP) tilastojen luku- ja
              käyttötaidon parissa vuonna 2020.Projektin
              yhteyshenkilönä toimivat Reija Helenius (reija.helenius
              (at) stat.fi) ja Elisa Falck (elisa.falck (at)
              helsinki.fi). Lisätietoa projektista löytyy myös sen
              nettisivuilta
              osoitteesta <a href="https://iase-web.org/islp/">https://iase-web.org/islp/</a>.
            </p>
          </div>
          <div class="col-md-5">
            <img class="img-fluid rounded" src="/img/logo/logo_ISLP.jpg" alt="International Statistical Literacy Projectin logo">
          </div>
        </div>
        <div class="row mt-4">
          <div class="col-md-11">
            <p>
              ISLP (eli International Statistical Literacy Project),
              kansainvälisen tilastollisen luku- ja käyttötaidon
              edistämisprojekti, on osa maailman vanhinta tieteellistä
              järjestöä ISI:a (International Statistical Institute) ja
              sen alajaostoa IASE:a (International Association for
              Statistical Education). ISLP-projektin toimintaan
              osallistutaan kaikista maanosista ja sillä on 135
              maavastaavaa. Toiminta perustuu pitkälti
              vapaaehtoistoimintaan yhteistyössä yhdistysten,
              yliopistojen, tutkimuslaitosten, tilastovirastojen ja
              oppilaitosten kanssa. Projektin tavoitteena on edistää
              tilastojen luku - ja käyttötaitoa kaikilla elämän osa
              -alueilla. Erityisessä keskiössä ovat nuoret ja
              lapset. Tilastojen luku - ja käyttötaidolla edistetään
              demokraattista yhteiskuntaa, jossa niin kansalaiset kuin
              päättäjätkin perustavat päätöksensä tietoon, ei
              olettamuksiin.
            </p>
            <p>
              International Statistical Literacy Project (aiemmin World Numeracy
              Project) perustettiin vuonna 1994 ISI:n alaisuuteen
              tehtävänään kvantitatiivisten taitojen
              edistäminen. Vuodesta 2010 projektia on johdettu Suomesta
              käsin.  Projekti tuo omalta osaltaan suomalaista osaamista
              esille niin projektin kuin sen sidosryhmien, kuten Suomen
              kouluverkoston kautta. Suomen vetämällä kaudella on
              muodostettu maailmanlaajuinen maavastaavaverkosto,
              uudistettu web-sivusto, käynnistetty posterikilpailut,
              toimitettu uutislehteä ja tuotu aktiivisesti esille
              tilastojen luku- ja käyttötaidon edistämisen merkitystä
              niin konferenssiesitelmien kuin artikkelien muodossa sekä
              Suomessa että kansainvälisessä yhteisössä.
            </p>
            <p>
              Tällä hetkellä projektin johtotiimiin kuuluvat seuraavat henkilöt:
            </p>
            <ul>
              <li>ISLP Director, kehittämispäällikkö Reija Helenius, Tilastokeskus (Suomi)</li>
              <li>Deputy ISLP Director Prof. Pedro Campos, The University of Porto (Portugali)</li>
              <li><span lang="en-US">Deputy ISLP Director Dr. Steve MacFeely, UNCTAD (Irlanti)</span></li>
              <li>Deputy ISLP Director Prof. Adriana D’Amelio, Universidad Nacional de Cuyo (Argentiina)</li>
            </ul>
            <p>
              Projektin johtotiimi työskentelee pääosin
              vapaaehtoistoiminnan periaattein — halusta edistää
              tärkeäksi koettua asiaa. ISLP-projektin toimintaa
              Suomessa edistävät Suomen Tilastoseura ry ja
              Tilastokeskus.
            </p>
            <h2>Tukijat</h2>
            <p>
              Kansan sivistysrahaston, ​Jenny ja Antti Wihurin
              rahaston, Olvi-säätiön, Palkansaajasäätiön ja
              Liikesivistysrahaston tuella kehitämme International
              Statistical Literacy -projektia (ISLP) tilastojen luku-
              ja käyttötaidon parissa ​myös vuonna 2021.
            </p>
            <p>
              Vuosien ​2019-2021 toiminnan tukijoina ovat myös
              Liikesivistysrahasto, Kansan sivistysrahasto, ​Jenny ja
              Antti Wihurin rahasto, Olvi-säätiö, sekä
              Palkansaajasäätiö. Kansainvälinen yhteistyökumppani on
              JMP/SAS.
            <p>
              Viime vuosien aikana projektin toiminta on saanut
              siivet alleen ja verkoston usko yhteiseen
              kehittämiseen, yhteistyöhön ja osaamisen jakamiseen on
              vahva. Projekti ja sen toiminta on noussut näkyvästi
              esiin kansainvälisessä tilastoyhteisössä ja myös
              Suomessa erityisesti oppilaitosten keskuudessa.
            </p>
            <h2>Uutiskirjeet</h2>
            <ul>
              <li><a href="https://iase-web.org/islp/Publications.php?p=Newsletters">ISLP Newsletters</a></li>
            </ul>
          </div>
        </div>
      </div>
    </div>
  </body>
</html>
