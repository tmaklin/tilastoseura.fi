<!DOCTYPE html>
<html lang="fi">
  <body class="d-flex flex-column">
    <div id="page-content">
      <div class="container mt-4">
        <div class="row">
          <div class="col-md-7">
            <h1>Tilastolukutaito</h1>
            <p>
              Otto A. Malmin rahaston, Liikesivistysrahaston, Palkansaajasäätiön sekä 
              Oikeusministeriön myöntämän valtionavustuksen tuella kehitämme <i>International 
              Statistical Literacy</i> -projektia (ISLP) tilastojen luku- ja käyttötaidon parissa. 
              Projektin yhteyshenkilönä toimivat Reija Helenius (reija.helenius (at) stat.fi) 
              ja Elisa Falck (elisa.falck (at) helsinki.fi). Lisätietoa projektista löytyy myös 
              sen verkkosivuilta osoitteesta <a href="https://iase-web.org/islp/">https://iase-web.org/islp/</a>.
            </p>
          </div>
          <div class="col-md-5">
            <img class="img-fluid rounded" src="/img/logo/logo_ISLP.jpg" alt="International Statistical Literacy Projectin logo">
          </div>
        </div>
        <div class="row mt-4">
          <div class="col-md-11">
            <p>
              ISLP (eli International Statistical Literacy Project), kansainvälisen tilastollisen luku- 
              ja käyttötaidon edistämisprojekti, on osa ISI:a (International Statistical Institute) 
              ja sen alajaostoa IASE:a (International Association for Statistical Education). ISLP-projektin 
              toimintaan osallistutaan kaikista maanosista ja sillä on 163 maavastaavaa. Toiminta perustuu 
              pitkälti vapaaehtoistoimintaan yhteistyössä yhdistysten, yliopistojen, tutkimuslaitosten, 
              tilastovirastojen ja oppilaitosten kanssa. Projektin tavoitteena on edistää tilastojen luku- 
              ja käyttötaitoa kaikilla elämän osa-alueilla. Erityisessä keskiössä ovat nuoret ja lapset. 
              Tilastojen luku- ja käyttötaidolla edistetään demokraattista yhteiskuntaa, jossa niin kansalaiset 
              kuin päättäjätkin perustavat päätöksensä tietoon, ei olettamuksiin.
            </p>
            <p>
              International Statistical Literacy Project (aiemmin World Numeracy Project) perustettiin vuonna 
              1994 ISI:n alaisuuteen tehtävänään kvantitatiivisten taitojen edistäminen. Vuodesta 2010 projektia 
              on johdettu Suomesta käsin. Projekti tuo omalta osaltaan suomalaista osaamista esille niin projektin 
              kuin sen sidosryhmien, kuten Suomen kouluverkoston kautta. Suomen vetämällä kaudella on muodostettu 
              maailmanlaajuinen maavastaavaverkosto, uudistettu web-sivusto, käynnistetty posterikilpailut, 
              toimitettu uutislehteä ja tuotu aktiivisesti esille tilastojen luku- ja käyttötaidon edistämisen 
              merkitystä niin konferenssiesitelmien kuin artikkelien muodossa sekä Suomessa että kansainvälisessä 
              yhteisössä.
            </p>
            <p>
              Tällä hetkellä projektin johtotiimiin kuuluvat seuraavat henkilöt:
            </p>
            <ul>
              <li>ISLP Director, kehittämispäällikkö Reija Helenius, Tilastokeskus (Suomi)</li>
              <li>Deputy ISLP Director Prof. Pedro Campos, The University of Porto (Portugali)</li>
              <li>Deputy ISLP Director Prof. Adriana D’Amelio, Universidad Nacional de Cuyo (Argentiina)</li>
              <li>Deputy ISLP Director Prof. Saleha Naghmi Habibullah, Kinnaird College for Women (Pakistan)</li>
              <li>Deputy ISLP Director Prof. Irena Ograjenšek, University of Ljubljana (Slovenia)</li>
            </ul>
            <p>
              Projektin johtotiimi työskentelee pääosin
              vapaaehtoistoiminnan periaattein — halusta edistää
              tärkeäksi koettua asiaa. ISLP-projektin toimintaa
              Suomessa edistävät Suomen Tilastoseura ry ja
              Tilastokeskus.
            </p>
            <div class="row">
              <div class="col-md-7">
                <h2>Tukijat</h2>
                <p>
                  Suomen kansallinen tilastojulistekilpailu 2024-2025 on osa Oikeusministeriön Talous tutuksi -hanketta. 
                </p>
                <p>
                  Projektin tukijoita sen toiminnan aikana ovat olleet Kansan sivistysrahasto, ​Jenny ja Antti Wihurin 
                  rahasto, Olvi-säätiö, Palkansaajasäätiö, Liikesivistysrahasto, Otto A. Malmin säätiö, Teknologiateollisuuden 
                  100-vuotissäätiö, Nordea, Nokia ja SAS. Kansainvälisiä tukijoita ovat olleet JMP/SAS sekä ISI Tokyo Memorial Fund.
                </p>
                <p>
                  Viime vuosien aikana projektin toiminta on saanut siivet alleen ja verkoston usko yhteiseen kehittämiseen, 
                  yhteistyöhön ja osaamisen jakamiseen on vahva. Projekti ja sen toiminta on noussut näkyvästi esiin kansainvälisessä 
                  tilastoyhteisössä ja myös Suomessa erityisesti oppilaitosten keskuudessa.
                </p>
              </div>
              <div class="col-md-5">
                <img class="img-fluid rounded" src="/img/logo/Talousosaaminen.jpg" alt="Talousosaaminen logo">
              </div>
            </div>
            <h2>Uutiskirjeet</h2>
            <ul>
              <li><a href="https://iase-web.org/islp/Publications.php?p=Newsletters">ISLP Newsletters</a></li>
            </ul>
          </div>
        </div>
      </div>
    </div>
  </body>
</html>
