<!DOCTYPE html>
<html lang="fi">
  <body class="d-flex flex-column">
    <div id="page-content">
      <div class="container mt-4">
        <div class="row">
          <div class="col-md-11">
            <h1>S&auml;&auml;nn&ouml;t</h1>
            <p>
              <strong>1 §</strong><br>
              Yhdistyksen nimi on Suomen Tilastoseura r.y., ruotsiksi
              käännettynä Statistiska Samfundet i Finland r.f. ja sen
              kotipaikka on Helsingin kaupunki.
            </p>
            <p>
              <strong>2 §</strong><br>
              Seuran tarkoituksena on edistää tilastotiedettä sekä toimia
              tilastotieteilijöiden ja muiden tilastoalasta kiinnostuneiden
              henkilöiden yhdyssiteenä. Tarkoituksensa toteuttamiseksi seura
              tukee jäsentensä tilastollista tutkimustyötä, toimeenpanee
              esitelmä- ja keskustelutilaisuuksia sekä edistää muullakin
              vastaavalla tavoin jäsentensä ammattitaidon
              kohottamispyrkimyksiä, harjoittaa julkaisutoimintaa ja on
              yhteistyössä muissa maissa toimivien vastaavien yhdistysten
              kanssa.
            </p>
            <p>
              <strong>3 §</strong><br>
              Seuran jäsenet ovat joko varsinaisia jäseniä, kunniajäseniä,
              ainaisjäseniä, kirjeenvaihtajajäseniä tai kannatusjäseniä.
              Seuran jäsenet ovat joko varsinaisia jäseniä, kunniajäseniä,
            </p>
            <p>
              <strong>4 §</strong><br>
              Seuran varsinaiseksi jäseneksi pääsee tilastotieteilijä tai muu
              tilastoalasta kiinnostunut henkilö, jonka seuran hallitus
              hyväksyy. Varsinainen jäsen suorittaa kalenterivuosittain jäsenmaksun,
              jonka suuruuden seuran vuosikokous määrää. Hallitus voi hyväksyä
              varsinaisen jäsenen ainaisjäseneksi, mikäli tämä maksaa vuosikokouksen
              määräämän kertakaikkisen ainaisjäsenmaksun. Varsinaisen jäsenen jäätyä
              eläkkeelle hänen ei tarvitse suorittaa jäsenmaksua, jos hän on ollut
              seuran jäsenenä eläkkeelle jäämistä edeltäneenä vuotena ja maksanut
              tuolta ajalta jäsenmaksunsa. Jäsenen, joka ei kahdelta vuodelta ole
              maksanut hänen suoritettavakseen kuuluvaa jäsenmaksua voi hallitus
              katsoa eronneeksi.
            </p>
            <p>
              <strong>5 §</strong><br>
              Kunniajäseneksi seuran kokous voi hallituksen esityksestä
              kutsua tilastotiedettä, sen lähitieteenalaa tai tilastoalaa
              ansioituneesti edistäneen henkilön. Kunniajäsenellä on
              äänioikeus, mutta hän ei suorita jäsenmaksua.
            </p>
            <p>
              <strong>6 §</strong><br>
              Kirjeenvaihtajajäseneksi seuran kokous voi hallituksen esityksestä
              kutsua jonkun ulkomaisen tilastoalalla ansioituneen
              henkilön. Kirjeenvaihtajajäsenellä ei ole äänioikeutta eikä hän
              suorita jäsenmaksua.
            </p>
            <p>
              <strong>7 §</strong><br>
              Kannatusjäseneksi voi seuran kokous hallituksen esityksestä
              hyväksyä yksityisen henkilön tai oikeuskelpoisen yhteisön,
              joka tukee seuran toimintaa suorittamalla vuosittain
              kannatusjäsenmaksun, jonka suuruuden seuran vuosikokous
              määrää. Kannatusjäsenellä ei ole äänioikeutta seuran
              kokouksissa.
            </p>
            <p>
              <strong>8 §</strong><br>
              Seuran jäsenet voivat muodostaa rekisteröimättömiä
              alueosastoja. Alueosaston johtosääntö ja siihen tehtävät muutokset on
              alistettava seuran kokouksen hyväksyttäviksi ja siitä on ilmoitettava
              kokouskutsussa. Alueosaston asioita hoitaa alueosaston
              vuosikokouksessa valittu johtokunta. Alueosaston taloutta hoidetaan
              emäseuran alaisuudessa.
            </p>
            <p>
              <strong>9 §</strong><br>
              Seuran toimintaa johtaa hallitus, johon kuuluvat
              toimintavuodeksi kerrallaan valitut puheenjohtaja,
              varapuheenjohtaja, sihteeri, rahastonhoitaja, vähintään
              kolme ja enintään kuusi muuta hallituksen jäsentä sekä
              enintään kuusi varajäsentä. Hallitus nimittää muut
              tarpeelliset toimihenkilöt. Hallitus on päätösvaltainen, kun
              vähintään puolet sen jäsenistä tai varajäsenistä,
              puheenjohtaja tai varapuheenjohtaja mukaan luettuna on
              läsnä. Hallituksen kokouksiin voi etäosallistua
              tietoliikenneyhteyden tai muun teknisen apuvälineen avulla
              mikäli mahdollisuudesta etäosallistumiseen ilmoitetaan
              kokouskutsussa. Seura ei takaa tietoliikenneyhteyden
              teknistä onnistumista.
            </p>
            <p>
              <strong>10 §</strong><br>
              Seuran nimen kirjoittaa puheenjohtaja yhdessä jonkun muun
              hallituksen jäsenen kanssa tai puheenjohtajan ollessa
              estyneenä varapuheenjohtaja yhdessä jonkun muun hallituksen
              jäsenen kanssa. Maksumääräyksissä seuran nimen kirjoittaa
              rahastonhoitaja yksin. Hallitus voi määrätä yhdistyksen
              jäsenen kirjoittamaan yksin yhdistyksen nimen.
            </p>
            <p>
              <strong>11 §</strong><br>
              Tilivuosi on kalenterivuosi. Tilit ja seuran hallintoa
              koskevat asiakirjat on viimeistään tammikuun 20. päivänä
              annettava seuran tilintarkastajille tai
              toiminnantarkastajille, joiden tulee viimeistään tammikuun
              31. päivänä antaa hallitukselle seuralle osoitettu
              kirjallinen kertomus toimittamastaan seuran toiminnan ja
              hallinnon tarkastuksesta.
            </p>
            <p>
              <strong>12 §</strong><br>
              Seuran vuosikokous pidetään helmikuussa. Vuosikokouksessa on
              käsiteltävä seuraavat asiat: 1) hallituksen kertomus
              edellisen vuoden toiminnasta ja seuran tilinpäätös
              edelliseltä vuodelta 2) tilintarkastuskertomus tai
              toiminnantarkastuskertomus ja vastuuvapauden myöntäminen
              hallitukselle ja toimihenkilöille 3) jäsenmaksujen
              määrääminen, 4) päätetään hallituksen jäsenmäärä, vähintään
              seitsemän ja enintään kymmenen jäsentä sekä enintään kuusi
              varajäsentä. 5) puheenjohtajan, varapuheenjohtajan,
              sihteerin, rahastonhoitajan ja muiden hallituksen jäsenten
              sekä 1-2 tilintarkastajan ja varatilintarkastajan tai 1-2
              toiminnantarkastajan ja varatoiminnantarkastajan vaali
              seuraavaksi toimintakaudeksi.
            </p>
            <p>
              Seuran kokouksiin voi etäosallistua tietoliikenneyhteyden
              tai muun teknisen apuvälineen avulla mikäli mahdollisuudesta
              etäosallistumiseen ilmoitetaan kokouskutsussa. Seura ei
              takaa tietoliikenneyhteyden teknistä onnistumista.
            </p>
            <p>
              <strong>13 §</strong><br>
              Seuran kokouksesta ilmoitetaan kutsukirjeellä postitse tai
              sähköpostitse niille jäsenille, jotka ovat ilmoittaneet yhdistykselle
              sähköpostiosoitteensa sekä lisäksi yhdistyksen kotisivulla
              internetissä. Vuosikokouksesta ja kokouksesta, jossa käsitellään
              seuran sääntöjen muuttamista tai seuran purkamista, tämä ilmoitus on
              tehtävä vähintään 7 päivää ennen kokousta ja muista kokouksista
              vähintään 4 päivää ennen kokousta.
            </p>
            <p>
              <strong>14 §</strong><br>
              Seuran purkautuessa sen varat on luovutettava seuran päämääriä
              edistäviin tarkoituksiin. Purkamispäätöksen tekevä kokous määrää
              tarkemmin varojen käytöstä.
            </p>
          </div>
        </div>
      </div>
    </div>
  </body>
</html>
